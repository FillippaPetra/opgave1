#Verdens bedste pandekager

Denne pandekageopskrift giver ca. 10 nemme pandekager, hvilket passer til fire personer.

- 3 deciliter mælk
- 150 gram hvedemel
- 4 æg
- 1 teskefuld vaniljesukker
- 2 teskefulde sukker
- 0,5 teske kardemomme
- 1 nip salt 

1: Kom hvedemelet op i en skål, og pisk halvdelen af mælken sammen med melet så der ikke er klumper tilbage. Pisk derefter resten af mælken ind i dejen. På den måde undgår du altid klumper i din pandekagedej.

2: Pisk så æggene i et ad gangen, og tilsæt så vaniljesukker, sukker og kardemomme. Kom også lidt salt ved. Pisk igen pandekagedejen jævn.

3: Stil skålen med den færdiglavede pandekagedej i køleskabet i en halv time.

4: Smelt lidt smør på en middelvarm pande og varm panden godt igennem. Kom dej på og vend panden rundt så pandekagen fordeles jævnt i panden.

5: Bag pandekagerne gyldne på begge sider, og læg til side. Tilfør en ny klat smør til hver pandekage, da smørret er med til at give pandekagerne smag.

6: Læg dem efterhånden på et fad, som du holder varm i en 70 grader varm ovn.

**Velbekomme Glen**